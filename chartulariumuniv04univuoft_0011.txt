INTRODUCTIO

Ι

Annorum tractus, quem hoc volumen amplectitur, sciliceta defuncto Clemente Vll papa
Avenionensi usque ad reformatam Universitatem Parisiensem an. 1452, adeo abundat eventibus
diversissimis quorum particeps fuit Universitas, ut opportunum nobis visum fuerit divisiones
instituere et res ejusdem naturae seorsum in duobus tomis connectere. Sic omnibus pensatis
ac mutato priore proposito nostro, documenta omnigena simul usque ad an. 1420 in tomo lV,
et an. 1420-1452 in tomo V edendi, in tomum V rejecimus :

1ο Quidquid ad schisma pertinet ab ineunte Benedicto Xlll ς

2⁰ Quidquid est Conciliorum vel generalium vel provincialium ;

3⁰ Quidquid ad Wiclifi Bohemorumque errores spectat, sicut controversias de Johanue
Parvi in Concilio Constantiensi agitatas;

4⁰ Quidquid proprium est natIOnis Anglicanae aut nationis Gallicanae, in variis Auctariz'
voluminibus editum vel edendum. ltaque nonnulla de natione Gallicana apud Eulaeum* vulgata
frustra hic quaesieris.

Cum autem talem sejunctionem non omnino ad amussim, ut manifestum est, perficere
liceret, aliquando hujus generis documenta plane necessaria ad magistros scholaresque
cognoscendos vel plurimis rebus referta inserere oportuit. Index materiarum in utroque volu-
mine comprehensarum, quem in fine quinti dabimus, lectorem adjuvabit.

Labor non parvus in hoc volumine superandus fuit, tum quia eventus innumeri, ut supra
diximus, rapide incurrunt quihus Universitas se immiscuit, tum quia copiosissima super sup-
positis Universitatis instrumenta suppetunt. De quibus verba faciamus, primum de insigni
eventuum abundantia.

ΙΙ

Agitatam illam Universitatis Paris. aetatem ut optime intellegeremus, Auctaric‘ tomum ll
prius elaboravimus, id est continuationem Libri procuratoris nationis Anglicanae vel Aleman-
niae, qui in quibusdam referendis ceteros sontes superat, cum quasi chronicus liber sitnon
modo nationis singularis, sed etiam facultatis artium, immo totius Universitatis; ibi enim
memorantur facta aliunde ignota, quae nobis auxilio fuerunt ne eventuum seriem ac quasi

filum perderemus.

l. Exempli gratia apud BUL., t. V, p. 304 sq„ 393, 394, 434, 440, 441.

