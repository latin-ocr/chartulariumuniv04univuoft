228 CHARTULARIUM UNIVERS. PARIS. [1412

Romana corrigantur et emendentur meliori modo quo fieri poterit, ymo summe eidem
facultati placebat et placet abusus et extorsiones hujusmodi corrigi et emendari, non tamen
per substractionem collationis beneficiorum eidem domino nostro summo pontifici facien·
dam, cum abusus et extorsiones predicti alio modo sanctius et melius corrigi et emendari
valeant, sed predicta facultas pluribus de causis, rationibus et motivis ad hoc ducta et incli-
nata. et potissime cx eo quod in predicta Universitate Parisiensi pluries concorditer deli-
beratum extiterat, quod non expediebat nec intentionis suppositorum ipsius Universitatis
fuerat aut erat substractionem collationis beneficiorum eidem domino nostro summo pon-
tifici facere, nce hoc procurantibus <adherere quoquomodo : contra omnes et singulos sub—
stractionem predictam facere volentes et eisdem adherentes per ipsius facultatis artium
procuratorem et sindicum substitutum ad hoc legittime constitutum provocaverat et appel*
laverat modo et forma per ipsum procuratorem et sindicum in continenti coram omnibus
ibidem astantibus exprimendis et declarandis.

Quem quidem procuratorem et sindicum in predicto concilio presentem surgere et
sibi incumbentia facere et explicare ex parte facultatis predicte jussit et precepit. Ad cujus
mandati expletionem idem procurator et sindicus obtemperans, appellationem predictam et
alia modo et forma in quodam appellationis instrumento publico perlegit et recitavit a
principio usque ad finem, nichil de in eo contentis obmittendo. Cujus instrumenti tenor
de verbo ad verbum sequitur in hunc modum :

ln nomine Domini nostri Jhesu Christi, amen. Noverint universi presens publicum
instrumentum inspecturi, quod anno ejusdem Domini millesimo quadringentesimo unde·
cimo more Gallicano, indictione quinta, die lune quinta decima mensis Februarii, pontifi-
catus sanctissimi in Christo patris et domini nostri, domini Johannis divina providentia
pape vicesimi tertii auno secundo venerabilis vir magister Petrus Guigonis procurator
et sindicus substitutus venerabilis facultatis artium alme matris nostre Universitatis Pari-
siensis provocavit et appellavit, apostolos petiit, protestatus fuit, et alia dixit et fecit in
omnibus et per omnia prout et sicud in eodem solio papireo continetur. Cujus quidem solii
papirei tenor de verbo ad verbum noscitur esse talis z

In Christi nomine. Cum appellacionis refugium....⁴ Ego itaque Petrus Guigonis, pro-
curator et sindicus specialiter ad infrascripta substitutus a magistro Johanne Bout procu-
ratore et sindico principaliter cum potestate substituendi constituto et ordinato per vene-
rabilem facultatem artium de alma Universitate Parisiensi matre nostra, advertens et
considerans quod nonnulli tam ecclesiastici quam seculares viri diversorum dignitatum,
statuum, religionum, ordinum et condicionum, quo nescitur nisi malo spiritu ducti novi-
tatcs insolitas et non bonas indagine superstitiosa querentes et scandalum in ecclesia Dei
ponere non verentes, diversis et exquisitis viis seu verius deviis et anfractibus moliuntur
et querunt. Quod sanctissimus in ‘Christo pater et beatissimus dominus noster, dominus

Johannes papa vicesimus tercius, vel alius qui pro tempore Romanus pontifex extiterit in

