342 οΗΑιιτυιΑιὶιυΜ UNtvuns. rmus. [t418

norum civitatis nostre Parisiensis rursum apud nos emissos et sepius relatos audiissemus
et cum animi dolore sustinuissemus.

Notum igitur facimus universis tam presentibus quam futuris, quod nos provisionem
super his ulterius differre non valentes, dispendiisque premissis obviare et ambitionis
atque cupiditatis ardorem cupientes mitigare, prehabita deliberatione matura cum prelatis
quamplurimis et gentibus camerarum dicti nostri parlamenti aliisque pluribus doctoribus
et magistris de dicta Paris. Universitate¹ in ingenti numero in camera dicti nostri parla-v
menti de mandato nostro congregatis, voluimus ac prout alias ordinavimus, volumusque et
ordinamus, ecclesias personasque ecclesiasticas eorundem regni ac Delphinatus nostrorum
ad suas antiquas sranchisias et libertates in perpetuum reducendO, quod ecclesiis ipsorum
regni ac Delphinatus cathedralibus et collegiatis et earum beneficiis electivis secularibus
et regularibus per electiones capitulorum, conventuum et collegiorum seu postulationes
canonice factas confirmationesque superiorum, et non electivis per presentationes, colla-
tiones et institutiones ordinariorum, quibus de jure communi seu consuetudine pertinet,
secundum antiqua jura communia Coneiliaque generalia, de personis ydoneis providebitur,
cessantibus et rejectis omnino ac non obstantibus quibuscumque et quorumcumque reser-
vationibus generalibus vel specialibus ac prohibitionibus, expectationibus, aut gratiis etiam
cum decreti appositione sactis aut faciendis, concessis seu concedendis. Et insuper quod
exactiones pecuniarum, quas ab aliquibus retroactis temporibus curia Romana seu camera
apostolica sub pretextu vacantium beneficiorum regni et Delphinatus predictorum aut alias
quovismodo seu colore premissorum sibi applicari voluit, penitus cessabunt. Intendimus
tamen tanquam christifideles summo pontifici et Ecclesie Romane eque plusve ceteris in
necessitatibus suis, et cum tempus exegerit, succurrere et rationabiliter subvenire. Inhi-
bemus autem omnibus et singulis nostris subjectis districte et sub omni indignatione, quam
erga nos formidant incurrere, ne huic nostre ordinationi ausu temerario contraire sive
eam impedire presumant.

Quocirca memoratis gentibus tenentibus parlamenta, omnibusque senescallis,
baillivis, prepositis, vicecomitibus et aliis quibuscumque judicibus nostris dictorum regni
ac Delphinatus et eorum locatenentibus, committimus et mandamus, quatinus presentes lit-
teras seu ordinationem et voluntatem nostras debite ac celeri demandent executioni, easque
in locis suorum districtuum et judicaturarum insignibus cridari et palam publicari
faciant ct procurent : omnes et quascunque personas contravenientes seu attemptantes,
cujuscunque status seu conditionis existant, tanquam nostrarum transgressores ordinatio·—
num, taliter puniendo, quod ceteris cedat in exemplum....

Actum et datum Parisius² anno Domini millesimo quadringentesimo decimo octavo,
mense Martii post Pascha, regni vero nostri anno tricesimo octavo.

Per³ regem, acl relationem magni sui Consilii in camera parlamenti tenti per· dominum
delphinum Viennensem. Cmmms.

 

