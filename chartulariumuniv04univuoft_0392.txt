348 annTULAmUM UN1VERS. rmus. [1418

dele putavit. Nec opus est referre christianissimum Pipinum Francorum regem bis trans
Alpes adversus Aistulphum impium regem Longobardorum exercitum duetasse ut terras
Ecclesie ab illo tiranno liberarem nec arbitramur oportere ex annalibus recitare reges
(etiamsi libet Karolum Magnum, qui Desiderium regem adversarium ecclesie Romane bello
subegit, pretermittere), qui suis derelictis pertinentias(?) sancte Romane sedis a crudelis-
simis et potentissimis tirannis liberaverunt. Sunt enim hujus Gallice pietatis et devotionis
ad sanctam sedem apostolicam libri plenissimi et Damasi pape, Jeronimi, Augustini et
ceterorum scriptorum. Vestra quoque, beatissime pater, latius complectitur memoria, ut
pro Romana virtute juste sumpserit animos, tametsi nulla precessissent merita, afflictis
rebus tanti regni consulere. Quod congrue fieri non potest si in Italiam fuerit animus
curiam traducere. Videtis enim inter duo regna bellum malo germine conceptum in sevis-
simam concertationem adolevisse. Quis potest huic divisioni magis occurrere quam sum-
mus omnium christianorum pastor? Et quonam modo poterit, si non viderit, prospexerit,
intellexerit ac pene presens extiterit, quod Alpibus septi et a nobis sejuncti minime pote-
ritis? Agnovit vestra sanctitas quibus cladibus interne divisionis regnum hoc est debili-

tatum. Huic rei potest maxime V. S. opitulari, quod oportuno citra montes facere, ultra

montes propter distantiam et itinerum difficultatem parum potest.

Propterea, clementissime pater, fideles Christi a vobis pacem duorum regnorum petentes
vestram moram citra montes exposcunt; regni vero fideles et incole, ut pro sedanda divi-
sione Galliarum prope regnum moram ducere velitis, orant, supplicant et per testamentum
pacis obtestantur. Equidem, beatissime pater, cum nuper omni devotione duplices litteras
plumbatas, veteris date ac ....¹ diu et inutiliter receptas, a vestra Sanctitate suscepimus,
speravimus jam viam pacis omnibus sore apertam. Ipsis enim et relatione missorum
vestrorum nos moneri cognovimus tribus rebus operam dare, paci regni, libertati ac juri-
bus ecclesie Romane, et damnorum aliquorum civium Januentium reparationi. Sed ubi de
transitu Alpium vestram Sanctitatem agere cognovimus, sere ab omni spe decidimus. Nam ‚
si Rome aut in Ytalia nunc esset vestra clementia, tamen deberet protinus huc advolare.

Nichilominus velut sancte obedientie filii jussa apostolica pro modulo nostre facultatis
executi sumus, usque adeo ut non dubitemus presentiam vestre Sanctitatis posse operari
pacem istorum regnorum, libertates et jura ecclesiastica in lucem reducere et quecumque
expetierit placita ab hoc regno obtinere. Quod bene intellexerunt precessores vestri, qui
citra montes curiam habentes, universam ecclesiam feliciter rexere. Non enim semper
Rome, sed etiam Anthiochie Petrus cathedram habuit apostolicam. Nec tam universatis
pastor videretur, si sic Rome necessario foret alligatus. Deinde accedit huic oportunitati,
quod citra montes habet Sanctitas vestra terras ecclesie Romane opimas et amenas, omni-
bus christianorum provinciis satis patentes, humiles, pacatas, obedientes, et tot jam laben-
tibus annis presentia summi pontificis nullatenus consolatas. Cum itaque talis sit hujus

regni, ecclesie Romane semper deditissimi, et tam late patens afflietio, ut ei celeriter debeat

 

