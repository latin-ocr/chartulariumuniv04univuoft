1422] AB ANNO MCCCLXXXXIV USQUE AD ANNUM mccccrit. 409

et in S. Paulo, tunc Universitas obviam ibit corpori usque ad conum vici S. Pauli, ct ibi
stabit rector cum suis de Universitate, expectans defuncti corpus. Quod dum intraverit
vicum S. Anthonii, rector et sui tenentes unum latus, episcopus parisiensis, alii prelati,
domini ecclesie Paris. et ceteri viri religiosi per episcopum vocati, tenentes aliud latus,
progredi processionaliter incipient ad ecclesiam Paris, ducentes corpus, quod erit quasi
medium inter episcopum Paris. et Universitatem Paris. Nec debent aliqui mediari inter
episcopum et ipsum corpus in latere episcopi, et inter rectorem et corpus ex alio latere,
nisi prepositus Paris„ qui cum virga in manu est ante corpus in medio vici. Et debet
rector Universitatis esse semper oppositus episcopo Paris. in suo rengo, et similiter
episcopus rectori. Et si contingeret multos prelatos illinc adesse pontificalibus indutos,
hii omnes tenere debent latus episcopi, et esse oppositi doctoribus in theologia, et nun-
quam rectori. Qui quidem prelati si abessent, habentes in ecclesia Paris. dignitates locum
absentium prelatorum tenerent oppositum magistris in theol., et nunquam rectori. Episco-
pus autem Paris, qui ibi ecclesiam representat et suum exercet pastorale officium, corpus
defuncti levat et ipsius ductor est principalis, latus dextrum habere pretendit. Rector autem
cum suis, propter legitimas et rationabiles causas id idem pretendentes, ad vitandum dis-
cordias, scandala et lites, sepe latere contentantur sinistro, honoris causa potius quam juris
rigore deferentes pontifici. Domini de curia parlamenti, dum corpus per vicos defertur,
ipsum corpus stipant utrimque, domini de sanguine regis sequuntur corpus. Duo de pre-
sidentibus parlamenti, prepositus mercatorum et unus scabinorum ville tenent pallium.

Dum corpus quiescit in ecclesia Paris, canonicis ossicium celebrantibus, domini de
sanguine regis tenent sedes lateris dextri versus navim ecclesie, dominus cancellarius
Francie, domini presidentes et alii domini officiarii regis tenent sedes sinistri lateris
oppositas sedibus dominorum de sanguine regis. Episcopus autem Paris. tenet cathedram
suam, que est prima in latere dextro versus altare : episcopi qui eum associaverunt,
tenent idem latus contigue ad ipsum. Rector autem tenet primam cathedram in latere
sinistro versus altare, que est sedes cancellarii ecclesie Paris, alias sequentes cathedras
usque ad numerum quasi xijcim tenent magistri in theol., doctores in decretis, magistri
in medicina et quatuor procuratores quatuor nacionum, scil. Francie, Picardie, Normannie
et Anglie. Canonici ecclesie Parisiensis habentes dignitates in eadem tenent sedes seu
cathedras medias in utroque latere.

Item in ducendo ‘corpus regis per vicos et plateas fiunt in sublevamen portitorum
corporis defuncti stationes plures. Quo sic stante, episeopus Paris. associatus quibusdam
accedit ad corpus, et ibi pias orationes et suffragia fundit ad Dominum pro remedio anime
defuncti. Pendente tempore rector stare debet, ct dum episcopus dictis orationibus redierit
ad locum suum, progredi debent processionaliter ut prius. Corpore tandem extra portam
S. Dionysii devecto, et usque ad leprosariam, potest Univcrsitas reverti. Si autem velit

ultra progredi, scil. usquc ad capellaniam S. Dionisii aut ultra, potest, et ad hoc est libera.
*ἢ* Chai-t. Unio. Paris. lv. 52

