568 annTULAmUM UNivssns. PARIS. [1435

rum, incendiorum et aliorum quorumlibet que excogitari possunt, non solum perpetrantur,
sed in majorem crudelioremque immanitatem semper accrescunt, ita ut timendum sit ne
omnes sere conscientie hominum, et majorum et minorum, qui vel ista perpetrant, vel non
puniunt, aut non corrigunt, vel dissimulant, gravissimis peccatis coram Deo po[l]lute
inveniantur.

Et precipue debent respicere principes enormia peccata que, armatis jam nunc ipsis,
perpetrant contra omne jus divinum, naturale et humanum, unde conscientie principum
qui ista corrigere et arcere deberent, multipliciter honerantur. Melius autem esset etiam
onmia temporalia perdere quam animam suam jugiter peccatis mortalibus et enormibus
permittere honerari. Debentque conciliarii omnes plus attendere ad salutem eternam
principum et etiam suam, quam ad aliquid aliud. Per compositionem vero pacis omnia hec
cessabunt. Dolorque magnus universorum principum cordibus inesse debet, cum subditos
eorum (qui in pace, in bonitate, sanctitate et justicia sub ipsis vivere debent, ut ipsi,
quorum interest cives atque subditos reddere bonos per debiti regiminis disciplinam,
Deo possent reddere rationem) nunc vident tot sceleribus sub umbra armorum implicari.
Magnam quoque angustiam gerere debent animis, cum suos principes, milites, nobiles
universos cotidie capi interficique miserabiliter conspiciunt, cum opes omnes exhauriri,
terras vastari, regna destrui propriis vident oculis. Deinde declaretur quanta salus, quanta
gloria, quantus honor et regie majestati et ipsis dominis ambassiatoribus esset si medio
laborum suorum tantistamque horrendis malis jam finis imponeretur, et in diebus suis
fructus pacis optimos conspicere valerent, non inter hec mala sicuti priores finem vite
facturi3 conspicere, inquam, principes pacatos, clerum in transquillitate Deo servientem,
populum cum paee viventem, unumquemque, ut Scriptura loquitur, sub vite sua et sub
ficu sua [3 Reg, 1v, 25], si pro odiis et inimicitiis caritatem et concordiam, pro invidia gra-
tiam, pro omnibus sceleribus 'omnem virtutem, pro summa egestate opes, divitias et
omnium bonorum copiam, Deo largiente et ipsis adjuvantibus, catholicus populus a[s]se-
queretur. Sicque poterunt addi alie exortationes, prout bonum videbitur, obsecrando
eos per viscera misericordie Jesu Christi, qui pretiosum sanguinem suum fudit ut homines
reconciliaret Deo, per salutem animarum et amorem quem et ad se et ad populum subdi-
tum et Christiani nominis exaltationem gerere debent, ut summo affectu summisque labo-
ribus in eam rem operam dare velint taliter, utin die judicii reddere possint rationem
coram Deo, et omni laude atque omni bono coram Deo et hominibus digni habeantur.

Finaliter regracientur regie majestati de magna begnivolentia et paterno affeetu, quem,
ad hanc civitatem et habitatores ejus semper gessit, prout in multis magnis auxiliis et
succursibus eidem civitati sepenumero prestitis per effectum ostendit, et adhuc semper
offert se ad hec paratum, sicut nobis relatum est, benigne recognoscens dilectionem et
fidelitatem quam hec civitas ad majestatem ejus habuit et habet. Supplicentque ipsi regie

majestati quatinus eandem civitatem et omnes habitatores ejus tam de Universitate quam

