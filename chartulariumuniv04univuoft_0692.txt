648 cimai-nmmum uwrvnns. mnis. [1444

Item et quoniam ad pacis media treuga aliqua publicata est, per dominum nostrum
regem concessa ad tempus⁶, ostendatur quod hac treuga durante damna non modica infe-
runtur Universitati Parisiensi. necnon pluribus ecclesiis et viris ecclesiasticis hujus regni,
qui suos redditus habent spirituales seu ecclesiasticos et beneficiales in partibus Nor-
mannie, qui redditus jam ad utilitatem cedunt notorie Anglicorum.

Item precipue apperiatur, quomodo ipsa Universitas Parisiensis in suis Collegiis maxime
fundata est, in quibus quasi tota residet, ymo et durantibus guerrarum discidiis jam ipsa
perisset, si in ipsis Collegiis non esset conservata. Quorum tamen Collegiorum fere media
pars in dictis Normanie partibus suos habet fructus et redditus, quibus et scolares in
studio alimentari et ipsa Collegiorum edificia sustentari solita sunt. Sunt etiam plures
scolares et magistri in dictis partibus Normannie beneficiati, qui suorum beneficiorum
fructibus in studio sustentari solebant.

Item et jam pium est intueri ipsa Universitatis Collegia ibidem fundata ruinas minari
gravissimas, suppositis et studentibus vacuari, ipsosque ibi beneficiatos egestate confundi,
ex eo precipue, quod a tempore reductionis urbis Parisiensis ad regiam obedientiam suos
redditus et fructus consuetos minime perceperunt, que in dicte Universitatis jacturam non
modicam cedere noscuntur.

Item et longe gravius in dicte Universitatis dissipationem cedit, quod dictorum Colle—
giorum sructus et redditus per adversarios applicantur ad quosdam in illo studio Cadomensi
de novo studentes pretensos, qui in hujusmodi Universitatis extirpationem erigi nos-
cuntur. Et jam in ulteriorem cedit jacturam, quod dicti Cadomenses publica proclamatione
fecerunt seu procuraverunt inhiberi, ne quis de dictis partibus Normannie audeat ad
studium Parisiense accedere sub gravibus et maximis penis, ymo ab apostolica sede, ut
fertur, impetrarunt quod preferantur in assecutione beneficiorum omnibus aliis studiis et
alibi studentibus,

Petant igitur oratores prefati, ut regie celsitudinis providentia, dum aguntur media
pacis seu treugarum concessio, placeat ad publicam salutem maxime in sancte ecclesie
et ejusdem Universitatis savorem et conservationem sic agenda disponere, ut ipsi- eccle-
siarum, Collegiorum et beneficiatorum redditus ad suos reddeant antiquos possessores,
scilicet ad loca et personas prefatas precipue hic in studio morantes, cum sint res spiri-
tuales censende, ymo et ipsi ecclesie et Universitatis alumpni tali notorie immunitate
gaudere debeant, quod nullo jure intra guerrarum prophanos amplexus debeant compre-
hendi, tollaturque dicta inhibitio, et liberum sit omnibus Parisius studere volentibus aece-
dere, ibidem et morari, et ceteris preferri studiis et nominatis secundum formam suorum
privilegiorum et observantias notorias. Petent etiam omnium privilegiorum dicte Univer-
sitatis et precipue papalium plenum et liberum cursum in dictas Normannie partes expe—

diri, necnon alia dominia in regno Francie Anglicis subjecta.

 

