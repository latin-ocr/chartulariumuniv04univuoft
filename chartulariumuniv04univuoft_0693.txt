1444] ΑΒ auno MCCCLxxxxw usQUE AD ANNUM mccccmt. 649

Pax U niversi tatis.

ltem et. quoniam in tranquilitate et pace propria Universitas ipsa viget et conservatur,
regia semper clementia disponente et paterno favore filiam tantam amplexante, justum
censetur, ut ipsa jam turbata Universitas ad regium paternumque recurrat auxilium.

[tem et hujusmodi turbationis causam cum omni humilitate et amaritudine poterunt
ipsi oratores declarare et cetera conferentia advertere et exprimere, prout in instruc-
tionibus novissime datis duobus venerabilibus magistris⁷ ad regiam majestatem transmissis
latissime continetur. Que instructiones⁸ sigillate presentibus oratoribus pro sua rursum
instructione traddite sunt, ac si hic haberentur inserte et de verbo ad verbum expresse,
ut ipsi oratores presentes illa procurent, petant et perficiant pro viribus, que per dictos
venerabiles magistros non fuerunt completa et perfecta, petita vel obtenta.

Item et quoniam dicti venerabiles magistri a regia serenitate benignissime suscepti
sunt, et inter petita quedam utilia reportarunt, regie celsitudini gratiarum dicentur
actiones, etiam quia alteri dictorum magistrorum, prout ipse retulit, ipsa regia liberalitas
sommam centum⁹ scutorum donavit gratissime.

Item et quia non est satisfactum humilibus ejusdem Universitatis requestis, neque
sentit ipsa Universitas suarum attrocium injuriarum aliquam reparationem, sed potius
agravationem et magnam processuum involutionem per quedam contenta litterarum, quas
ipsi venerabiles magistri attulerunt, idcirco querendo que ad pacem sunt, iterum Univer-
sitas eadem remedium iterato decrevit humiliter implorandum.

Item et super hoc ipsi oratores habeant declarare, quomodo Universitas contra regis
officiarios nichil querelle vult, voluit neque vellet intentare, sed solum contra excessuum
perpetratores singulares in suum caput et rectorem, in suos officiarios et alumpnos palam
commissorum, in enorme scandalum eorundem, lesionem atque jacturam, scilicet contra
N. et T.¹o suosque complices. Et nichilominus ipsa littera regios officiarios, ymo et sic
regium procuratorem partem formalem adversus Universitatem constituere videtur, contra
dicte Universitatis mentem et intentionem. Absit enim, quod contra dominum nostrum
regem aut suum procuratorem ipsa Universitas litem debeat neque velit intentare, cujus
adjunctionem et tuitionem ipsa postulat humiliter et instanter.

Item et apperiantur cetera ex ipsa littera oriri parata in eadem Universitate turbamina,
inquietationes et prolixe processuum ordinariorum involutiones, difficultas congregandi
in unum quatuor dispares judices, quos Universitas suos non esse judices profitetur, cum
sola regia majestas presentialiter sui corporis causas solita sit tractare tanquam sue filie
primogenite et perpetue, inter quos etiam judices pretensos unus ex generalibus assi-
gnatur, licet ipsa Universitas, diu est, appellavit, ne quis generalium de suis cognoscat
agendis. Hec enim omnia frangunt et graviter offendunt jura, privilegia, libertates et

usus, ymo transquillitatem et quietem Universitatis ejusdem.
*Η* Chare. Univ. Paris. lv. 82

