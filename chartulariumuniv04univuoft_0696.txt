652 CHARTULARHJM umvnns. mais. [1445

2595. Epistola et 14 conclusiones facultatis theologiae Paris. ad ecclesiarum praelatos contra festum fatuo-
rum in octavis Natiuitatis Domini vel prima Januarii in quibusdam ecclesiis celebratum.

7445, Martii 12, Parisiis.

Universis ecclesiarum prelatis et earum venerabilibus capitulis ubilibet constitutis,
humilis sacre theologie facultas studii alme Universitatis Parisiens. honorem et debitum
christiane pietati obsequium. Zelus cultus divini atque inultorum fidelium clamor, necnon
quorundam episcoporum querulosa requisitio nos inducunt et impellunt sub brevi epistola
describere, quantum abhorreamus quantumque detestemur illum cujusdam festivitatis
ritum, quem sui compositores festum fatuorum vocant. Et quamquam ex sacre Scripture
testimoniis, tam veteris quam novi Testamenti, quibus Deus ab omni spurcitia templum
suum ac ministros mundos esse et sanctificatos districtissime mandavit, tale festivitatis
gurgustium, quo sacerdotes et clerici interiori et exteriori spurcitia se polluunt, templumque
Dei et ecclesias sedant, facillimum sit, reprobare; tamen, quia hujus rei patratores se con—¹
suetudinis lege protegere conantur, ac inde pertinaciter suis superioribus resistunt, majori
acriorique opus est reprehensione et tanta, quod correctionis acerbitas contumaciam
talium pertinacium frangat et superet. Quocirca quid in hac re sentimus, breviter et suc-
cincte declarabimus¹, quatenus prelati studiosius et audentius a suis subditis, etiam per
cauterium dure punitionis, si sit opus, hunc pestiferum ritum depellant.

Et primo, quid de ejus origine censemus. Porro a gentilibus venit hec spurcitia atque
de reliquiis gentilitatis est hec festivitas, licet festum fatuorum a suis fautoribus inti-
tuletur. i

[Facultas deinde demonstrat, gentiles ad superstitiones tractos fuisse, statuas daemonibus
dicatas coluisse. Principes « se deificare ,existimantes » idola sibi similia colenda statuerunt,
et festa in certis mensibus et diebus sibi per ludos secundum desideria carnis celebranda insti-
tuemini, in quibus sacerdotes prae aliis debacchabantur. « Sic in principio Maii festum Veneris
et Priappi, sic in Februario festum Plutonis et Proserpine, sic in kalendis Januarii festum
spurcissimi Jani » celebrabantur. « Sola vero spurcissimi Jani nefaria traditio in kalendis*
Januarii hucusque perseveravit >›‚ et quidem in ecclesiis, in locis sanctificatis, et quidem a per-¹
sonis Deo consecratis, in Octavis Natiuitatis Salvator-is, in quibus omni sanctimoniae studere
deberent. J

Quis, queso, christianorum sensatus non diceret malos illos sacerdotes et clericos,
quos divini officii tempore videret larvatos, monstruosos vultibus, aut in vestibus mu-
lierum aut lenonum vel hystrionum choreas ducere, in choro cantilenas inhonestas cantare,
offas pingues supra cornu altaris juxta celebrantem missam comedere, ludum taxillorum
ibidem exercere2, thurificare de fumo fetido ex coreo veterum sotularium, et per totam
ecclesiam ligurire³, saltare, turpitudinem suam non erubescere, ac deinde per villam et

theatra in curribus et vehiculis sordidis duci ad infamia* spectacula, pro risu astantium

