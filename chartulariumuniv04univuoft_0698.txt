654 CHARTULARIUM umvsns. Psnis. [14-'45

clementissimum, ut det vobis spiritum fortitudinis adversus has diabolicas furias et omnes

pestilentes homines. Amen.

Sequuntur quedam conclusiones a supradicta venerabili facultate theologie examinate, approbate et qualificate
ad detestationem et totalem destructionem seu abolitionem supradicti damnabilis et paganici sesti fatuorum.

Prima conclusio. Consuetudo introducta ab antiquo¹⁰, secundum quam in quibusdam
ecelesiis tam cathedralibus quam collegiatis vel aliis, annis singulis in festo Innocentium,
aut S. Stephani, vel Circumcisionis Domini, aut alio, ab ecclesiasticis viris fit quoddam
festum, quod festum stultorum vocant, in quo solent per eosdem fieri mille derisiones et
fatuitates, etiam contra reverentiam Dei et in vituperium magnum cleri et totius status
ecclesiastici, est a sanctis patribus et generalibus Conciliis reprobata, et magis est dicenda
corruptela quam consuetudo, nee pretextu cujuscunque statuti observanda¹¹.

Secunda conclusio. Non licet in aliqua ecclesia sub pretextu prefate male et damnate
consuetudinis eligere episcopum vel archiepiscopum fatuorum, vel etiam sic electum deri-
sorie et cum ludibrio confirmare, cum episcopalis dignitas suit a Christo primitus in Novo
Testamento instituta et ordinata ad regimen ecclesie sue sancte et salutem animarum3 et
propterea illi qui de tanta dignitate illudunt et derisoria ac ludibriosa faciunt, videntur male
sentire de auctoritate et preeminentia pontificalis dignitatis, que tamen est prima in ecclesie
gerarchia. Tales quoque sunt graviter puniendi.

Tertia conclusio. Non licet hujusmodi episcopis vel archiepiscopis fatuorum uti quovis
modo insigniis pontificum, videlicet mitra et baculo pastorali aut ceteris hujusmodi; nec
etiam decet eisdem archiepiscopis ante se facere portari crucem cum baculo, sicut facere
solet archiepiscopus ambulando vel equitando per suam provinciam, cum talia sint in
magnum derisum et vituperium episcopalis vel archiepiscopalis diguitatis.

Quarta conclusio. *Non licet insuper prefatis episcopis vel archiepiscopis fatuorum
facere divinum officium in ecelesia cum supradictis insigniis, nee dare benedictiones
legentibus lectiones matutinales, nec etiam benedicere populum, cum talia sint in magnum
contemptum et irreverentiam Dei et ejus servitii, et in vituperium magnum episcopalis
dignitatis, quam uon solum instituit Christus, sed sicut sanctus et verus pontifex primus
ea usus suit, et eam suis apostolis communicavit et eorum successoribus.

Quinla conclusio. Cum supradicta sint districte prohibita, tam per summorum ponti-
ficum decretales, quam per generalium Concilioriun decreta, si aliqui. maxime post eorun-
dem decretorum recensitam publicationem et declarationem per prelatum loci aut ejus
auctoritate factam, animo pertinaci et indurato supradicta fecerint, aut. facientibus auxilium
vel auctoritatem dederint, tales poterunt et debebunt puniri sicut contemptores et viola-
tores sacrorum decretorum; et cum hujusmodi violatores decretorum secundum jus cano—
nicum heretici aut¹ in fide suspecti censeantur, cum male videantur sentire de auctoritate

ecclesie. poterit contra eos procedi per inquisitorem heretice pravitatis.

ifffflnx m

‘fn—hulmum .

