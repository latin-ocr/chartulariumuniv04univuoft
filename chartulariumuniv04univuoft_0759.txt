1452] An ANNO MCCCLxxxxw USQUE An ANNUM mccccml. 715

sanciat : quoniam, cum semel suerint institute et firmate leges, non licebit, ut beatus Au-
gustinus ait, jam amplius de ipsis judicare, sed secundum ipsas Idcirco ut clarius et
commodius prospicere et considerare possemus que reformanda aut immutanda viderentur,
veterum statutorum singularum facultatum volumina curiose ac diligenter evolvimus atque
perlegimus; presertim autem aliqua reformationum statuta, que quondam boue memorie
reverendissimi in Christo patres Johannes S. Marci et Egidius S. Martini in Montibus,
sacrosancte Romane ecclesie presbyteri cardinales, apostolice sedis legati, exactissime
ediderunt⁶ ceteraque omnia que ad rem pertinere videbantur, studiose ac diligenter atten-
dimus. Considerantes autem, quod juxta Apostoli⁷ sententiam, non sumus sufficientes ex
nobis aliquid cogitare, sed sufficientia nostra ex Deo est, ipsius summi legislatoris opti-
mique parentis presidium invocavimus, (t ex cujus vultu justum prodit judicium », et α per
quem legum conditores justa decernunt», illiusque ope freti quasdam reformationes, decreta
et leges edidimus, solliciteque curavimus id in illis contineri, quod in legibus canonica ac
sanctorum Patrum instituta requirunt3 ut scilicet religioni congruant, rationi consentiant,
discipline conveniant et saluti proficiant⁸. Et quoniam ex omnibus artibus ac facultatibus,
theologia una est que circa rerum divinarum et omnipotentis Dei cognitionem contempla-

tionemque versatur, rite ab illa et ejus professoribus sumemus exordium.

De theologis&

Quam⁴⁰ graves moribus et vita integros esse deceat illos, qui hanc divinam sapientiam
omnium doctrinarum dominam reginamque virtutum theologiam profitentur, ipsius sa-
pientie precipuus et peculiaris fructus manifestat. Ex aliis enim artibus et disciplinis cum
favor, laus, aut gratia humana requiratur, ex hac una mirabilis et precellens fructus exo-
ritur, ut Deum creatorem nostrum cognoscamus, cognitum amcmuS, amato fruamur. Quo==
circa totius religionis, continentie atque virtutis, professores illius debent, sese stola con-
tegere, ut ad cenam summi regis securi procedant, nejuxta dominicam parabolam, aliena
veste, levitate scilicet et scurilitate sordidi inter discumbentes agniti, jure merito repel-
lantur. Cupientes igitur decori et gravitati facultatis opportune providere, ad cujus gradus
et honores provehi non debent nisi graves et moribus commendabiles viri, statuimus et
ordinamus, ut scolares, etiam magistri in artibus non admittantur ad primum cursum
theologie, si rixas aut clamores insolentes in suis nationibus excitare aut alias dissoluti,
vagabundi aut male conversationis esse dicantur, et super eo sint notorie¹¹ diffamati.

Item cum maxime deceat theologos sapientie divine professores, juxta Apostolum¹²,
ab omnibus comessationibus et ebrietatibus abstinere, ne juxta verbum Salvatoris lumen,
quod in eis cst preclare doctrine, tenebre sint, exemplo turpitudinis et vite inhoneste.
llinc estquod eorum honestati consulere cupientes, statuimus et ordinamus, nichilominus¹³
districtius inhibentes magistris ejusdem facultatis, ne baclialarios ejusdem facultatis, pre-

textu eujuscunque actus scolastici compellant verbo vel sacto, aut quovis alio exquisito

