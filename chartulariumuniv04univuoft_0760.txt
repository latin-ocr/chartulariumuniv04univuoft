716 CHARTULAniuM umvaus. runis. t1452

modo, ad prandia seu convivia facienda, non obstante quacunque consuetudine, ymo verius
corruptela. Quin potius moneantur per ipsos magistros dicti bachalarii, prout et eos mo-
nemus, ne occasione predictorum actuum faciant sumptus immoderatos, sed ab hiis absti-
neant potius, cum cedant in predicte facultatis non modicum dedecus et gravamen ipsorum
studentium. Si qui autem circa predicta prandia excedant, contra hanc nostram ordina-
tionem et prohibitionem venientes, per cancellarium, ad quem spectat ipsos bachalarios
promovere, apostolica auctoritate compescantur et reprimantur de consilio magistrorum
facultatis.

Item non liceat quoquo modo bachalario seu bachalariis cursoribus vel formatis acce-
dere, autin publicum prodire ad communes congregationes Universitatis cum tunica curta
aut desuper succincta, sed cum veste honesta et decenti talari et clausa atque disscincta¹‘,
similiter cum capucio honesto et decenti ac brevi corneta, absque sarcitura seu bourreleto
ad modum armigerorum vel histrionum, nec habeant sotulares rostratos aut alias in-
honestos3 statuentes generaliter, ut in omni incessu, victu, gestu, vestitu omnimoda ser—
vetur honestas, et scolastica resplendeat disciplina, volentes dissolutius se gerentes in
predictis graviter coherceri.

ltein statuimus et ordinavimus, conformiter ad antedicta¹⁵ statuta, quod bachalarius
sive sit cursor, sive formatus, aut etiam licentiatus, si vocatus fuerit ad facultatem, aut
etiam si presente facultate loqui aut aliquid dicere seu proponere debeat in Universitate,
accedat cum hulsia vel epithogio¹⁶, vel cappa si fuerit formatus, prout antiquitus extitit
observatum, alias per facultatem puniatur.

Item circa congregationes magistrorum facultatis statuimus et ordinamus, quod de
cetero celebrentur graviter et honeste secundum condecentiam facultatis; quodque fiant
deliberationes magistrorum ordinate et cum omni pace, nec unus votum alterius inter-
rumpat, sed sue sessionis ordinem quisque expectet ad loquendum. Quod si contingat ali-
quem magistrorum, sue gravitatis oblitum, temere prorumpere ad alterius contumeliam
vel injuriam, ceteri magistri talem sic blasphemum¹⁷ vel injuriantem a suo repellant con-
sortio, donec satisfecerit parti lese ad arbitrium facultatis, nec ad congregationes admit-
tatur, donec injuriam passo conciliatus illi etiam pro injuria satisfecerit.

Item statuimus et ordinavimus, antiqua illa statuta innovantes, quoad scolares, qui
noviter incipiunt audire theologiam, ut quatuor primis annis portent vel portari faciant ad
scolas biblici Bibliam, et qui audiunt Sententias librum Sententiarum, prout in Reforma-
tione et in statutis antiquis habetur.

Item addendo ad predicta, statuimus et ordinavimus auctoritate apostolica circa pre—
dictos scolares, quod priusquam admittantur scolares in theologia ad hachalariatum, fidem
faciant in facultate, quod per tempus statutum frequentaverint lectiones biblicorum et
legentium Sententias, et hoc per cedulas biblicorum et bachalariorum sub quibus Bibliam

et Sententias audiverunt una cum juramento et testibus, prout est de more facultatis.

 

,mr-au

