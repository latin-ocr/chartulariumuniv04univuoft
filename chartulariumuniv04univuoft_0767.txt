1452] An ANNO Moccmcxxxw USQUE An ANNUM Mccccrn. 723

De medicis.

Post sacre theologie et jurium eminentissimas facultates succedit illa salutaris humano
generi medicina, salutem incolumitatemque nostram et servare et restituere profitens,
circa quam pauca quedam reformanda et corrigenda videantur.

Vetus statutum, quo conjugati a regentia in facultate medicine prohibentur, impium ct
irrationabile reputanteS, eum ipsos maxime ad eam facultatem docendam et exercendam
admitti deceat, corrigentes et abrogantes, sancimus deinceps conjugatos, si docti et suffi-
cientes appareant, et morum gravitate decenter ornati, ad regendum in dicta facultate
admittendos, nisi eos levitas aut vitium aliquod reddat indignos; super quo judicium et
correctionem relinquimus facultati.

Item cum artium studium ad cognitionem medicine utile et expediens videatur, pre-
sertim autem philosophie, ex qua principia sumantur ad medicinam, quam constat etiam
in rerum naturalium cognitione fundatam, nimis durum videtur esse statutum illud anti-
quum, quo statuitur regentes in facultate artium non acquirere tempus in studio medi-
cine³⁸. Nos igitur antiqui statuti severitatem temperantes, ne medici necessariis careant
principiis, nec admodum peregrinis studiis a principali studio medicine distrahantur:
statuimus regentes in artibus ante bachalariatum, dimidium temporis in regentia artium
impensi in medicine facultate lucrari, ita quod pro duobus annis in artibus unus annus ln
facultate medicine computetur; post bachalariatum autem prohibemus eos alteri quam
medicine intendere facultati, si teinpus sibi computari voluerint.

Item statuimus et ordinamus quod cum a principio Quadragesime usque ad festum
Omnium Sanctorum, nulli vel pauci admodum fiant actus in facultate medicine preter
lectiones ordinarias et extraordinarias, quas nolumus intermitti, decernimus id in hac
facultate servandum quod in aliis facultatibus est laudabiliter institutum³⁹; videlicet quod
bachalarius licentiandus infra predictum tempus habeat publice in disputatione ordinaria
respondere, ubi ad utramque partem propositarum questionum arguatur, bachalarii quoque
argumenta proponant, replicent etiam decenter et modeste juxta morem in facultate medi-
cine hactenus observatum. Iuterdicimus tamen hujus disputationis pretextu bachalarios
ad sumptus aliquos vel expensas astringi vel coartari3 intersint autem dictis disputatio-
nibus magistri regentes ordinarii, ut de bachalariorum sufficientia rectius perhibeant testi-
monium, quod perhiberi volumus et mandamus antequam admittantur. lnhibentes preterea
cancellario in virtute sancte obedientie, ne quemquam bachalarium admittat, nisi prius
sibi de dicta disputatione constiterit. IIec autem nostra statuta et ordinationes in libris
antiquorum ipsius facultatis statutorum inseri volumus, et annotari de verbo ad verbum,

et per singulos annos in principiis Ordinariorum solemniter publicari.

