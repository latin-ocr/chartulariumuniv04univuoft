726 cnxnrumnmu umvnns. PAnis. [1452

coram supremo judice de prosectu eorum tam in seientia quam in moribus exigendam ab
cis reddere possint rationem : quia, ut ait Apostolus‘⁶, qui suorum, maxime domesticorum
curam debitam non habet, cst omni infideli deterior.

Item mandamus et precipimus, ut quilibet magister pedagogus assumat sibi regentes
et submonitores viros bonos, graves et doctos, qui sint suis discipulis ad exemplum, et
qui tales sint ut pro merito suarum virtutum et scientie revereantur a scolaribus, est
enim metus ac reverentia nervus scolastice discipline. Et ut tales apud se teneant et
habeant, volumus eisdem regentibus et submonitoribus per principales pedagogos de
competenti salario cum victu provideri, nec liceat quoquomodo principali pedagogo ali-
quem in submonitorem assumere, a quo pensionem vel quantamcumque summam pecunie
pro suo victu cum labore docendi exigat aut recipiat3 nec enim facile est putandus ydo-
neus, qui non sue industrie mercedem expetit, sed ipsc sui laboris solvit usuram. Quod si
quis reperiatur qui pro docendo vel regendo quicquam dederit, a regentia et omni honore
facultatis arceatur.

Item statuimus et mandamus, ut actus ille solennis de disputatione Quolibetorum, qui
dudum ad decus facultatis, exercitium studiorum ac ingenia excitanda suit laudabiliter insti-
tutus¹'⁷, observetur, mandantes id in virtute sancte obedientie exercitium juxta veterem
morem apud S. Juliauum, omni excusatione postposita, reintegrari ac renovari per pre-
stantes ipsius facultatis magistros per singulas nationes eligendos.

Item circa predictos pedagogos ct domorum principales magistros, statuimus et ordi-
namus, ne tanquam ambitiosi, aut questui turpiter inhiantes per mansiones et loca concur-
rant, aut tabernas et hospitia circumeant per se vel per alios, ad rogandos vel exquirendos
sibi scolares; quodque justum et moderatum pretium pro victu secundum rerum et tem—
porum qualitatem a scolaribus exigant, victualia munda, sana atque salubria scolaribus
subministrent, et ex illis, honesta frugalitate servata, prestent cuique congruam portionem.

Item inhibemus districtius sub pena excommunicationis, quam ipso sacto incurrant,
ne presentes pedagogi, aut etiam futuri saciant inter se collusiones, conventicula, aut
monopolia super determinatione, aut prefixa quota pensionis solvende a scolaribus, sed
unusquisque quod justum et honestum suerit plus minusve recipiat secundum portionem
ad quam scolaris voluerit expensassacere. Quod si tales sue salutis immemores reperian-
tur, qui similia monopolia fecerint contra bonos mores et rempublicam, decernimus eos
esse graviter puniendos, et ab aliorum consortio tanquam excommunicatos excludi; a qua
quidem excommunicatione absolvi non possint ab alio quam cancellario Parisiensi (pre-
terquam in mortis articulo), et competenti prius ad arbitrium ,Universitatis satisfactione
premissa.

Item eisdem in virtute sancte obedientie mandamus et precipimus, quatenus corre-
ctiones ct disciplinas scolasticas faciant erga suos scolares secundum exigentiam culpa-

rum, ne, in eorum dampnationem, vitia suorum scolarium per dissimulationem nutriant.

 

